import { FhiButton } from './fhi-button.component.ts';
import * as FhiButtonStories from './fhi-button.stories.ts';
import {
  Meta,
  Title,
  Primary,
  Canvas,
  Story,
  Controls,
} from '@storybook/blocks';

<Meta of={FhiButtonStories} />

# Button

Knapper lar brukere sette i gang handlinger, som å lagre, sende inn skjemaer,
navigere seg videre og andre spesifikke oppgaver.

## Passer til

- Å utføre spesifikke handlinger, slik som å sende inn et skjemasvar eller åpne en meny.

- Å starte, navigere seg gjennom og avslutte en flyt eller prosess, for eksempel med «Neste» eller «Gå videre».

<Canvas of={FhiButtonStories.Preview} />

<Controls />

## Valg

Ulike varianter og størrelser kan gi knappen ulike vekter av fremheving, for å skape hierarki og veilede oppmerksomheten til brukeren. Les også våre retningslinjer, råd og tips lenger ned.

### Variant

<Canvas of={FhiButtonStories.showVariants} />

For å gi knappen riktig fremheving og visuell vekt bruker vi ulike varianter:

- **`strong`** (default) til hovedhandlinger
- **`subtle`** til sækundere handlinger som trenger litt ekstra vekt enn det `outlined` har
- **`outlined`** til sekundære handlinger
- **`text`** til handlinger av laveste prioritet

### Color (Farge)

<Canvas of={FhiButtonStories.showColors} />

- **`accent`** (default) tar oppmerksomhet og står ut, gjerne for handlinger som er del av en planlagt flyt
- **`neutral`** brukes på handlinger som ikke trenger mye oppmerksomhet
- **`danger`** signaliserer destruktive handlinger, for eksempel der noe slettes eller ikke kan angres

### Size (størrelse)

<Canvas of={FhiButtonStories.showSizes} />

- **`large`** brukes for å trekke oppmerksomhet eller som en fin avslutning etter en lengre flyt
- **`medium`** (default) brukes trygt i de fleste kontekster
- **`small`** brukes når det er lite plass til knappen eller der det er flere knapper sammen på siden og det kan bli overveldende med `medium` på alle

### Button with icon (knapp med ikon)

Ikoner kan brukes for å forsterke gjenkjennelighet. Ikon settes til venstre for label. I noen kontekster settes det til høyre, slik som handlinger som minner om retning (f.eks. “gå videre”, “neste side” og “flytt til høyre”) eller man åpner en nedtrekksmeny.
<Canvas of={FhiButtonStories.showButtonsWithTextAndIcons} />

#### `icon-only` (knapp med _kun_ ikon)

Knapper med kun ikon brukes når ikonet er godt nok kjent, uten umiddelbar forklaring. Husk å legge til [en tilgjengelig, alternativ tittel](?path=/docs/universell-utforming--docs).
<Canvas of={FhiButtonStories.showIconButtons} />

## Retningslinjer, tips og råd

### Tekst

Her kommer noen skriveråd til knappeteksten:

- Hold den så kort som mulig, ofte holder det med 1 til 2 ord
- Unngå overflødige repetisjoner: Er det tydelig at konteksten er et skjema, holder det å skrive "Send inn" (i stedet for "Send inn skjema")  
- Bruk stor forbokstav og små bokstaver på resten av ordene (ikke "LAGRE", men "Lagre")
- Vær obs på bruk av "Ja"/"Nei"-alternativer, skriv heller tydelige handlinger som "Avbryt" og "Slett"

### Grupper med knapper

Med flere relaterte handlinger samlet i en gruppe, bruker vi ulike varianter for å skape hierarki, med de viktigste handlingene først. Knappene skal ha samme farge og størrelse. Unntaket er når vi må tydeliggjøre en handling som ikke kan angres, slik som "Slett".

<Canvas of={FhiButtonStories.showButtonsWithMixedColors} />

### Hierarki

Hvordan vi "orkestrerer" visuell hierarki – og med det brukerens oppmerksomhet – er særlig viktig i komplekse løsninger. Dette er løsninger hvor brukeren kan navigere fritt, avhengig av oppgaven de har i øyeblikket. Det er ikke nødvendigvis en tydelig steg-for-steg-flyt, men en rekke ulike verktøy, dashboard og lister. Også innad samme løsning har ulike brukere ulike måter å gå frem på, for å gjøre jobben sin. 

Bruk `neutral` som utgangspunkt, så får `accent` rom til å ta oppmerksomheten når du trenger det. Hvis alle knapper er satt i `accent`, vil det ikke bare være lite plass å boltre seg på for å fremheve hovedhandlinger, men du vil også kunne konkurrere med brukerens mentale modell. 

### Maks én `strong` på siden

På sider med flere `strong`-knapper samtidig vil det bli konkurranse i hvilke handlinger som er viktigst; sikt på å kun ha én synlig om gangen. Utforsk bruk av `subtle`-knapper i stedet, om andre elementer kan vektes ned eller om det er andre grep med farge, størrelse eller layout kan bidra til riktig hierarki.

### Ikke alle sider trenger en `strong`-button

Noen ganger er hovedformålet til en side å interagere med andre elementer eller presentere innhold, i stedet for å sette i gang en handling. En veldig sterk handlingsknapp (også kalt «Call to Action») vil kunne ta oppmerksomhet fra selve hovedformålet. Vurdér andre varianter for sekundære støttehandlinger.

### Alternativ til `disabled`

Vi fraråder bruk av `disabled` siden det ofte kan forvirre brukeren hvorfor knappen ikke kan interageres med. 

Et mulig alternativ – la oss si i et skjema med påkrevde felt og en `strong` "Send inn"-knapp – er å starte med en `subtle` knapp som gjøres `strong` når alt er fylt ut. Den kan frem til da trykkes på, noe som kan servere passende feilmeldinger som hjelper brukeren i mål.